#Rijksmuseum API
##De Rijksmuseum API (Application Programming Interface) is een state-of-the-art service voor applicatieontwikkelaars. Via de API stelt het Rijksmuseum collectie informatie, afbeeldingen in hoge resolutie en andere content beschikbaar om te gebruiken in bijvoorbeeld apps of webtoepassingen.
###API
De live website API (met een live koppeling op het websiteplatform) maakt alle kracht van de Award-winnende Rijksmuseum website direct toegankelijk voor ontwikkelaars. Met name het zoeken in de collectie, de "ontdek de collectie" paginaâ€™s, de Rijksstudio gebruikersverzamelingen en de getilede beelden om diep te kunnen inzoomen op een kunstwerk, bieden vele interessante mogelijkheden. Daarnaast is er bijvoorbeeld informatie uit de evenementenagenda van het Rijksmuseum beschikbaar. De op JSON gebaseerde service is zo eenvoudig dat je in no-time iets kan bouwen dat gebruik maakt van de rijke en vrij toegankelijke Rijksmuseum content.

[Meer informatie over de API](https://rijksmuseum.github.io) (Op Github, Engelstalig)

###OAI API
Sinds 2011 biedt het Rijksmuseum ook een API aan met het OAI-PMH protocol (Open Archives Initiative Protocol for Metadata Harvesting). OAI-PMH is een standaard die in de culturele sector wordt gebruikt om grote hoeveelheden metadata uit te wisselen. De Rijksmuseum OAI-PMH API geeft toegang tot meer dan 600.000 object beschrijvingen (metadata) en afbeeldingen van de Rijksmuseum collectie en dit aantal neemt nog steeds toe.

[Meer informatie over de OAI API](https://rijksmuseum.github.io/oai) (Op Github, Engelstalig)

###Gebruik van de API's
Om gebruik te kunnen maken van de mogelijkheden die de API's bieden heb je een API key nodig. Deze kun je opvragen via de geavanceerde instellingen van je [Rijksstudio account](https://www.rijksmuseum.nl/nl/rijksstudio/mijn/gegevens). Je krijgt dan direct een code. In de informatie over de API's op Github wordt toegelicht hoe je deze code moet gebruiken. Op het gebruik van de API's van het Rijksmuseum zijn [gebruiksvoorwaarden](https://www.rijksmuseum.nl/nl/api/api/gebruiksvoorwaarden) van toepassing.
